# Veri Sınıflandırma
> Bu belge, bilgi güvenliği kapsamında veri sınıflandırma süreçlerini ve seviyelerini açıklamaktadır.<br>

### Tanım
Veri sınıflandırma; bir kurumun sahip olduğu bilgilerin;
Veri sınıflandırma, bilgi varlıklarını riske göre analiz edip güvenlik seviyelerine ayırma yöntemidir.
Bilgilerin;
- hassasiyet derecesini,
- yasal yükümlülüklerini,
- veri değerini,
- risk düzeyini<br>
<br>
belirler ve buna göre kategorilere ayırır.<br>
Amaç, tüm veri türlerinin korunması için uygun güvenlik önlemlerinin uygulanmasını sağlamaktır.<br>

Veri sınıflandırma yalnızca teknik bir süreç değildir. Aynı zamanda **organizasyonel güvenlik politikalarının temelini** oluşturan bir çalışmadır.<br>
Veri sınıflandırması ile;
- Hangi bilginin **kimlerle paylaşılabileceği**,
- Bilginin **nasıl saklanacağı** ve **kimler tarafından erişilebileceği**,
- Hangi verilerin **özel koruma yöntemlerine** tabi olacağı
belirlenir ve erişim, saklama, iletim ve imha süreçleri de bu sınıflara göre düzenlenir.

### Kaynakların Doğru Kullanımı ve Operasyonel Verimlilik
Özellikle büyük organizasyonlarda veri hacmi çok yüksek olduğundan, tüm veriye aynı seviyede güvenlik uygulanamaz.<br>
Bu nedenle sınıflandırma, **kaynakların doğru kullanımı** açısından da kritiktir.<br>

Bazı veri türleri, yalnızca şirket içi süreçlerde kullanılırken; bazıları üçüncü taraflarla veya kamuoyuyla paylaşılabilir.<br>
Yanlış sınıflandırma durumunda, verinin fazla korunması operasyonel yük yaratabilir ve sürdürülebilirlik için buna dikkat edilmelidir.
Aynı şekilde verinin yetersiz korunması da ciddi güvenlik ihlallerine yol açabilir ve yine operasyonel verimliliği yönetememenin bir sonucu olarak karşımıza çıkabilir.<br>
Buna göre; sınıflandırma çalışması, hem gerçekçi hem de kurumun teknik ve yönetsel kaynaklarıyla sürdürülebilir olmalıdır.<br>
Özellikle bu noktada yapılan hatalar verilerin korunması veya uygun erişim politikalarının uygulanması konusunda hatalara yol açtığından bu çalışmalar, organizasyonel bir düzenleme yerine bir IT yükü olarak algılanabilmektedir.

### Sınıflandırma Seviyeleri
Yaygın sınıflandırma seviyeleri şunlardır;
- **Kritik / Çok Gizli (Top Secret):** Açığa çıkması büyük zarar verir. Örn: Askerî planlar, şifre anahtarları.
- **Gizli (Confidential):** Sadece belirli personel erişebilir. Örn: Müşteri bilgileri, maaş verileri.
- **İç Kullanım (Internal Use Only):** Kurum dışına çıkmaması gereken, hassas olmayan veriler.
- **Genel (Public):** Herkesin erişimine açık. Örn: Web sitesindeki duyurular.

Sınıflandırma süreci, aşağıdaki faktörler göz önünde bulundurularak gerçekleştirilmelidir:
- Verinin kaynağı (kim oluşturdu?)
- İçeriği (ne tür bilgi?)
- Duyarlılığı (kime zarar verebilir?)
- Mevzuat yükümlülükleri (KVKK, GDPR, sektörel regülasyonlar)
- Beklenen zarar (veri sızarsa ne olur?)

Sınıflandırma işlemi; verinin kaynağı, içeriği, değeri, yasal gereksinimleri ve maruz kalabileceği tehditler göz önünde bulundurularak yapılmalıdır.

### Örnek Senaryo
Bir kamu kurumunda çalışanların T.C. Kimlik Numaraları, **Gizli** seviyede sınıflandırılmalıdır.<br>
Bu bilgiler yalnızca belirli sistem kullanıcıları tarafından erişilebilir olmalıdır.<br>
Aynı kurumun yayımladığı eğitim takvimi ise **Genel** düzeydedir ve web sitesinden herkese açıktır.<br>
Bu fark, bilgilerin saklanma, erişim ve imha kurallarını da belirler.

### İlgili Sayfalar
- [Bilgi Güvenliği](giris.md)
- [Gizlilik İlkesi](cia-ucgeni.md#Gizlilik-Confidentiality)
- [Erişim Kontrolü](../04-kimlik-dogrulama/erisim-kontrol.md)
