# Veri Sınıflandırma

## Tanım
Veri sınıflandırma; bir kurumun sahip olduğu bilgilerin;
- hassasiyet derecesine,
- yasal yükümlülüklerine,
- iş değeri,
- risk düzeyine<br>
<br>
göre kategorilere ayrılması çalışmasıdır.<br>
Amaç, tüm veri türlerinin korunması için uygun güvenlik önlemlerinin uygulanmasını sağlanmaktır.<br>

Veri sınıflandırması ile;
- Hangi bilginin **kimlerle paylaşılabileceği**,
- Bilginin **nasıl saklanacağı** ve **kimler tarafından erişilebileceği**,
- Hangi verilerin **özel koruma yöntemlerine** tabi olacağı
belirlenir ve erişim, saklama, iletim ve imha süreçleri de bu sınıflara göre düzenlenir.

Veri sınıflandırma yalnızca teknik bir süreç değil; aynı zamanda **organizasyonel güvenlik politikalarının temeli**dir.<br>
Özellikle büyük organizasyonlarda veri hacmi çok yüksek olduğundan, tüm veriye aynı seviyede güvenlik uygulamak mümkün değildir.<br>
Bu nedenle sınıflandırma, **kaynakların doğru kullanımı** açısından da kritiktir.<br>

Yaygın sınıflandırma seviyeleri şunlardır:

- **Kritik / Çok Gizli (Top Secret):** Açığa çıkması büyük zarar verir. Örn: Askerî planlar, şifre anahtarları.
- **Gizli (Confidential):** Sadece belirli personel erişebilir. Örn: Müşteri bilgileri, maaş verileri.
- **İç Kullanım (Internal Use Only):** Kurum dışına çıkmaması gereken, hassas olmayan veriler.
- **Genel (Public):** Herkesin erişimine açık. Örn: Web sitesindeki duyurular.

Sınıflandırma işlemi; verinin kaynağı, içeriği, değeri, yasal gereksinimleri ve maruz kalabileceği tehditler göz önünde bulundurularak yapılmalıdır.

## Örnek Senaryo

Bir kamu kurumunda çalışanların T.C. Kimlik Numaraları, **Gizli** seviyede sınıflandırılmalıdır.<br>
Bu bilgiler yalnızca belirli sistem kullanıcıları tarafından erişilebilir olmalıdır.<br>
Aynı kurumun yayımladığı eğitim takvimi ise **Genel** düzeydedir ve web sitesinden herkese açıktır.<br>
Bu fark, bilgilerin saklanma, erişim ve imha kurallarını da belirler.

## İlgili Sayfalar

- [Bilgi Güvenliği](giris.md)
- [Gizlilik İlkesi](cia-ucgeni.md#Gizlilik-Confidentiality)
- [Erişim Kontrolü](../04-kimlik-dogrulama/erisim-kontrol.md)
