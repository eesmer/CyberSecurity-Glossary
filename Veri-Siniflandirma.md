# Veri Sınıflandırma

## Tanım
Veri sınıflandırma; bir kurumun sahip olduğu bilgilerin **hassasiyet derecesine**, **yasal yükümlülüklerine**, **iş değeri** ve **risk düzeyine** göre mantıklı kategorilere ayrılması işlemidir.<br>
Amaç, tüm veri türlerinin korunması için uygun güvenlik önleminin uygulanmasının sağlanmasıdır.<br>
Veri sınıflandırma, kurum içindeki bilgi varlıklarının önem derecesine göre ayrılmasını sağlayarak; Hangi bilginin kimlerle, nasıl ve hangi seviyede paylaşılabileceği belirler.<br>
Veriye erişim, saklama, iletim ve imha süreçleri de bu sınıflara göre düzenlenir.

Kurumlara veya mevzuatlara göre farklı sınıflandırma düzeyleri olabilir.<br>
Yaygın sınıflandırma seviyeleri şunlardır:

- **Kritik / Çok Gizli (Top Secret):** Açığa çıkması büyük zarar verir. Örn: Askerî planlar, şifre anahtarları.
- **Gizli (Confidential):** Sadece belirli personel erişebilir. Örn: Müşteri bilgileri, maaş verileri.
- **İç Kullanım (Internal Use Only):** Kurum dışına çıkmaması gereken, hassas olmayan veriler.
- **Genel (Public):** Herkesin erişimine açık. Örn: Web sitesindeki duyurular.

Sınıflandırma işlemi; verinin kaynağı, içeriği, değeri, yasal gereksinimleri ve maruz kalabileceği tehditler göz önünde bulundurularak yapılmalıdır.

## Örnek Senaryo

Bir kamu kurumunda çalışanların T.C. Kimlik Numaraları, **Gizli** seviyede sınıflandırılabilir.<br>
Bu bilgiler yalnızca belirli sistem kullanıcıları tarafından erişilebilir olmalıdır.<br>
Aynı kurumun yayımladığı eğitim takvimi ise **Genel** düzeydedir ve web sitesinden herkese açıktır.<br>
Bu fark, bilgilerin saklanma, erişim ve imha kurallarını da belirler.

## İlgili Sayfalar

- [Bilgi Güvenliği](giris.md)
- [Gizlilik İlkesi](cia-ucgeni.md#Gizlilik-Confidentiality)
- [Erişim Kontrolü](../04-kimlik-dogrulama/erisim-kontrol.md)
